Regulamin aplikacji mobilnej

Aplikacja mobilna udostępniona jest na zasadach określonych niniejszym dokumentem stanowiącym regulamin w myśl ustawy
z dnia 18 lipca 2002 r. o świadczeniu usług drogą elektroniczną (zwany dalej „Regulaminem”).
Niniejszy Regulamin określa zasady korzystania z Aplikacji, rodzaje usług elektronicznych świadczonych za pośrednictwem
Aplikacji oraz prawa i obowiązki Użytkowników oraz Usługodawcy. Zapoznanie się z niniejszym Regulaminem stanowi
obowiązek każdego użytkownika Aplikacji.

§1. Definicje
1. Usługodawca – Alteca Spółka z ograniczoną odpowiedzialnością z siedzibą w Katowicach pod adresem Al. Wojciecha
Korfantego 125a, 40-156 Katowice, NIP: 9542807755, REGON: 384354306, wpisana do rejestru przedsiębiorców
Krajowego Rejestru Sądowego pod numerem KRS: 0000803811, sąd rejestrowy: Sąd Rejonowy Katowice – Wschód w
Katowicach, VIII Wydział Gospodarczy Krajowego Rejestru Sądowego, kapitał zakładowy: 5.000,00 zł. Adres poczty
elektronicznej kontakt@wolna-keja.pl.
2. Aplikacja – oprogramowanie o nazwie Wolna Keja udostępnione dla Użytkowników przez Usługodawcę, przeznaczone
dla Urządzeń mobilnych i pozwalające na dostęp do usług świadczonych przez Usługodawcę.
3. Użytkownik – osoba fizyczna korzystająca z Aplikacji w imieniu własnym lub w imieniu i na rzecz osoby prawnej lub
jednostki organizacyjnej nieposiadającej osobowości prawnej, której prawo przyznaje zdolność prawną.
4. Urządzenie – urządzenia mobilne pozwalające na instalację i korzystanie z Aplikacji, w szczególności urządzenia typu
smartphone i tablet.
5. Usługa – usługi świadczone przez Usługodawcę drogą elektroniczną za pomocą Aplikacji, w szczególności
funkcjonalności dostępne w ramach Aplikacji.
6. Administrator obiektu – podmiot udostępniający i zarządzający Obiektem, oferujący jego rezerwacją ze pośrednictwem
Aplikacji.
7. Ogłoszenie – przygotowane przez Administratora obiektu ogłoszenie dotyczące oferty wynajmu Obiektu stanowiące
zaproszenie do zawarcia umowy w rozumieniu art. 71 ustawy z dnia 23 kwietnia 1964 Kodeks cywilny.
8. Obiekt – keja udostępniona przez Administratora obiektu, w której miejsce można zarezerwować za pośrednictwem
Aplikacji.
9. Rezerwacja – oświadczenie woli złożone przez Użytkownika o zamiarze zawarcia Umowy najmu.
10. Opłata rezerwacyjna – opłata o charakterze zadatku zgodnie z art. 394 Kodeksu cywilnego. wnoszona przez
Użytkownika na zasadach określonych Regulaminem, podlegająca zaliczeniu na poczet wynagrodzenia z tytułu najmu
Obiektu, której wniesienie warunkuje zawarcie Umowy najmu.
11. Kwota najmu – wynagrodzenie należne Administratorowi z tytułu Umowy najmu stanowiące iloczyn dób pobytu w
Obiekcie oraz stawki za dobę zgodnie z cennikiem Administratora.
12. Umowa najmu – umowa najmu Obiektu zawierana na czas określony.
13. Panel użytkownika – zbiór zasobów w systemie teleinformatycznym Usługodawcy, w którym gromadzone są informacje
na temat Użytkownika, do którego dostęp możliwy jest za pomocą Aplikacji.

§2. Postanowienia ogólne

1. Aplikacja przeznaczona jest dla osób pełnoletnich posiadających pełną zdolność do czynności prawnych.
2. Usługodawca zobowiązuje się do świadczenia usług na rzecz Użytkownika w zakresie i na warunkach określonych
w Regulaminie.
3. Użytkownik zobowiązuje się do korzystania z Aplikacji zgodnie z zasadami określonymi w Regulaminie, obowiązującymi
przepisami prawa i zasadami współżycia społecznego.
4. Usługodawca przestrzega zasady ochrony danych osobowych Użytkowników przewidziane rozporządzeniem Parlamentu
Europejskiego i Rady (UE) 2016/679 z dn. 27.04.2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia dyrektywy 95/46/WE. Użytkownik
wyraża zgodę na gromadzenie, przechowywanie i przetwarzanie przez Usługodawcę danych osobowych w celu realizacji
usługi. Szczegółowe zasady przetwarzania danych osobowych Użytkowników określa Polityka prywatności Aplikacji.
5. Zakazane jest dostarczanie przez Użytkownika treści o charakterze bezprawnym lub obraźliwym. Użytkownik
zobowiązany jest do korzystania Aplikacji w sposób niezakłócający jej funkcjonowania, w szczególności poprzez
nieużywanie określonego oprogramowania (w tym oprogramowania złośliwego) lub urządzeń.
6. Szczególne zagrożenia związane z korzystaniem z usług drogą elektroniczną to możliwość uzyskania przez
nieuprawnione osoby dostępu do danych transmitowanych przez sieć lub przechowywanych na dołączonych do sieci
urządzeniach i ingerencji w te dane, co może spowodować, w szczególności, ich utratę, nieuprawnioną zmianę lub
uniemożliwienie korzystania z usług oferowanych z wykorzystaniem Aplikacji.
7. Postanowienia Regulaminu dotyczące konsumentów stosuje się odpowiednio do osoby fizycznej zawierającej umowę
bezpośrednio związaną z jej działalnością gospodarczą, gdy z treści tej umowy wynika, że nie posiada ona dla tej osoby
charakteru zawodowego, wynikającego w szczególności z przedmiotu wykonywanej przez nią działalności gospodarczej,
udostępnionego na podstawie przepisów o Centralnej Ewidencji i Informacji o Działalności Gospodarczej.

§3. Wymagania techniczne

1. Aplikacja dostępna jest dla wszystkich Urządzeń mobilnych spełniających wymagania systemowe określone w niniejszym
rozdziale.
2. W celu rozpoczęcia korzystania z Aplikacji, Użytkownik pobiera Aplikację na Urządzeniu mobilnym za pośrednictwem
sklepu właściwego dla systemu obsługującego Urządzenie mobilne, tj. za pośrednictwem AppStore (dla systemu iOS)
lub Google Play (dla systemu Android).
3. Urządzenie mobilne w celu możliwości instalacji i uruchomienia Aplikacji musi być wyposażone w system:
a) Android w wersji minimum 5.0;
b) iOS w wersji minimum 13.0
4. Do instalacji i uruchomienia Aplikacji niezbędnym jest aktywowanie na Urządzeniu mobilnym połączenia internetowego.
5. Użytkownik ponosi opłaty związane z dostępem do sieci Internet i transmisją danych zgodnie z taryfą swojego dostawcy
usług internetowych.
6. Zmiana wymagań technicznych określonych w niniejszym rozdziale nie stanowi zmiany Regulaminu w rozumieniu
postanowień §12 ust. 1.
7. Usługodawca zastrzega sobie prawo do przeprowadzania aktualizacji i udostępniania nowych wersji Aplikacji. Instalacja
aktualizacji lub nowej wersji Aplikacji może być wymuszona przez Usługodawcę jako niezbędna do dalszego
niezakłóconego korzystania z Aplikacji. Instalacja aktualizacji lub nowej wersji Aplikacji dokonywana jest za
pośrednictwem sklepu, o którym mowa w ust. 2.

§4. Rejestracja

1. Proces rejestracji jest wymagany do korzystania z Aplikacji.
2. Rejestracja przeprowadzana jest przez Użytkownika z wykorzystaniem jego adresu e-mail lub poprzez konto Google.
3. Użytkownik zarejestrowany loguje się do Aplikacji z wykorzystaniem adresu e-mail lub poprzez konto Google użyte
uprzednio do rejestracji.
4. Użytkownik zarejestrowany posiada możliwość dostępu do danych zgormadzonych w Aplikacji na każdym urządzeniu
mobilnym, na którym loguje się z wykorzystaniem danych, o których mowa w ust. 3.

§5. Aplikacja

1. Funkcjonalności dostępne w Aplikacji pozwalają w szczególności na:
a) dokonywanie rezerwacji Obiektu oraz wnoszenie opłaty rezerwacyjnej na rzecz Administratora obiektu;
b) przegląd atrakcji i wydarzeń oraz pozostałych treści zamieszczonych w Aplikacji.
2. Użytkownik po dokonaniu rejestracji posiada możliwość personalizacji własnego profilu w Aplikacji oraz uruchomienia
Powiadomień Push. Powiadomienia Push mogę być dezaktywowane i ponownie aktywowane przez Użytkownika w
każdym czasie.
3. W celu korzystania z wybranych funkcjonalności Aplikacji Użytkownik może być poproszony o wyrażenie zgody na dostęp
przez Aplikację do wybranych funkcji urządzenia mobilnego (np. kamera, lokalizacja) lub zezwolenie na otrzymywanie
powiadomień z Aplikacji. Użytkownik może w każdym czasie na urządzeniu mobilnym zmienić uprawnienia przyznane
Aplikacji, lecz może to skutkować ograniczeniem jej funkcjonalności.
4. Usługodawca zastrzega sobie prawo do ograniczania lub rozszerzania funkcjonalności dostępnych w Aplikacji w każdym
czasie. O planowanej zmianie Usługodawca będzie informował Użytkowników za pomocą komunikatów wyświetlanych w
Aplikacji.

§6. Rezerwacje

1. W celu rozpoczęcia procesu rezerwacji Użytkownik wybiera interesujący go Obiekt oraz poprzez funkcjonalność dostępną
w Aplikacji (kalendarz) dokonuje wyboru okresu rezerwacji spośród dostępnych wolnych terminów, podaje dane osobowe
i dane do kontaktu, dokonuje akceptacji niniejszego Regulaminu oraz Warunków najmu, a następnie potwierdza
rezerwację za pomocą przycisku „Rezerwuj z obowiązkiem zapłaty”.
2. Po przeprowadzeniu przez Użytkownika czynności opisanych w ust. 1, Usługodawca przesyła na adres poczty
elektronicznej Użytkownika wiadomość potwierdzającą warunki rezerwacji.
3. Użytkownik zobowiązany jest do uiszczenia Opłaty rezerwacyjnej za pomocą metod płatności dostępnych w Aplikacji
niezwłocznie po dokonaniu rezerwacji.
4. Za moment wniesienia Opłaty rezerwacyjnej uznaje się poprawne dokonanie płatności za pośrednictwem systemu
obsługującego płatności elektroniczne w Aplikacji.
5. W momencie uiszczenia przez Użytkownika Opłaty rezerwacyjnej dochodzi do zawarcia Umowy najmu zgodnie z
warunkami rezerwacji.
6. Brak wniesienia Opłaty rezerwacyjnej lub wniesienie jej w niepełnej wysokości skutkuje anulowaniem rezerwacji.
7. Opłata rezerwacyjna zostaje w całości zaliczona na poczet wynagrodzenia przysługującemu Administratorowi obiektu
z tytułu najmu Obiektu.
8. Usługodawca wskazuje, iż stronami rezerwacji oraz Umowy najmu są Użytkownik oraz Administrator obiektu.
Usługodawca tym samym nie ponosi odpowiedzialności za niewykonanie lub nienależyte wykonanie zobowiązań
ciążących na stronach. Roszczenia oraz wszelkie reklamacje dotyczące rezerwacji czy też Umowy najmu Użytkownik
zobowiązany jest kierować do Administratora obiektu.
9. W przypadku woli zmiany terminu rezerwacji lub jej anulowania Użytkownik kontaktuje się bezpośrednio z
Administratorem obiektu.
10. Usługodawca poucza, iż Użytkownikowi, który dokonał rezerwacji w związku z art. 38 pkt. 12 ustawy z dnia 30 maja 2014
r. o prawach konsumenta nie przysługuje prawo do odstąpienia od umowy w terminie 14 dni od dnia zwarcia umowy
(uprawnienie, o którym mowa w art. 27 wskazanej ustawy).

§7. Ceny i warunki płatności

1. Ceny widoczne w Aplikacji są wyrażane w polskich złotych (PLN) oraz są cenami brutto.
2. Płatności w Aplikacji przyjmowane są za pośrednictwem systemu Przelewy24 prowadzonego przez PayPro SA ul.
Kanclerska 15, 60-327 Poznań, zgodnie z regulaminem systemu Przelewy24 (https://www.przelewy24.pl/regulamin).
3. W przypadku wystąpienia konieczności zwrotu środków za transakcję dokonaną przez Użytkownika kartą płatniczą,
Usługodawca dokonana zwrotu na rachunek bankowy przypisany do karty płatniczej Użytkownika.

§8. Odpowiedzialność Usługodawcy

1. Usługodawca informuje, iż zgodnie z art. 15 ustawy z dnia 18 lipca 2002 r. o świadczeniu usług drogą elektroniczną nie
jest zobowiązany do sprawdzania przekazywanych, przechowywanych lub udostępnianych przez niego danych, o których
mowa w art. 12-14 wskazanej ustawy.
2. Usługodawca nie ponosi odpowiedzialności za zobowiązania Użytkowników oraz Administratora obiektu wynikające z ich
działań za pośrednictwem Aplikacji.
3. Usługodawca nie ponosi odpowiedzialności za dane wprowadzone przez Użytkowników w Aplikacji i nie odpowiada za
czynności dokonane przez Użytkownika, które przyczyniły się do powstania jakiejkolwiek szkody w odniesieniu do tego
Użytkownika lub innych Użytkowników bądź osób trzecich albo też uniemożliwiły albo utrudniły świadczenie usług przez
Usługodawcę.
4. Usługodawca nie ponosi odpowiedzialności za przerwy w funkcjonowaniu Aplikacji oraz szkody poniesione przez
Użytkownika z tego tytułu, jeżeli zostały spowodowane działaniem siły wyższej, której nie dało się przewidzieć, a w
przypadku, gdy wystąpienie siły wyższej było do przewidzenia - gdy nie dało się zapobiec skutkom jej wystąpienia.
5. Usługodawca nie ponosi odpowiedzialności za nieprawidłowe funkcjonowanie Aplikacji wynikające z działania Urządzenia
mobilnego Użytkownika.
6. Usługodawca nie ponosi odpowiedzialności za skutki ujawnienia danych autoryzacyjnych umożliwiających dostęp do
Aplikacji bądź udostępniania Panelu użytkownika w ramach Aplikacji przez Użytkownika osobom trzecim.
7. Usługodawca nie ponosi odpowiedzialności za niedziałanie lub nienależyte działanie Aplikacji na urządzeniu nie
spełniającym wymagań technicznych, o których mowa w §3 Regulaminu.
8. Usługodawca nie ponosi odpowiedzialności za błędne działanie systemów operacyjnych, które są wymagane do
uruchomienia Aplikacji, zgodnie z §3 Regulaminu, jak również oprogramowania innego niż Aplikacja, zainstalowanego na
Urządzeniu lub pobranego na Urządzenie.
9. Usługodawca nie ponosi odpowiedzialności za niewykonanie lub nienależyte wykonanie usług przez operatorów
telekomunikacyjnych, z którymi Użytkownik ma zawarte umowy, w szczególności w zakresie połączenia do sieci Internet,
jak również za wysokość opłat za te usługi.
10. Usługodawca nie ponosi odpowiedzialności za czasową niemożność korzystania przez Użytkowników z Aplikacji,
wywołaną przerwą techniczną, o której mowa w §12 ust. 2
11. W przypadku szkody poniesionej przez Użytkownika, a wynikającej z umyślnego działania Usługodawcy, Usługodawca
odpowiada jedynie za rzeczywiste szkody poniesione przez Użytkownika z zastrzeżeniem odrębnych praw
przysługujących konsumentom.

§9. Rozwiązanie umowy o świadczenie usług drogą elektroniczną

1. Użytkownikowi przysługuje prawo do odstąpienia od umowy o świadczenie usług drogą elektroniczną o charakterze
ciągłym i bezterminowym. Użytkownik może rozwiązać umowę w każdym czasie i bez podawania przyczyny.
2. W celu rozwiązania umowy Użytkownik zobowiązany jest do skorzystania z funkcjonalności „Usuń konto” dostępnej po
zalogowaniu się w Aplikacji, a następnie usunięcia Aplikacji z pamięci urządzenia mobilnego (odinstalowanie Aplikacji).
3. W przypadku naruszania przez Użytkownika postanowień niniejszego Regulaminu Usługodawca zastrzega sobie prawo
do zablokowania dostępu do Aplikacji bądź całkowitego usunięcia Użytkownika. Czynności, o których mowa zdaniu
poprzednim Usługodawca przeprowadza po uprzednim wezwaniu Użytkownika do zaprzestania naruszeń wyznaczając
ku temu termin nie krótszy niż 3 dni oraz informując o skutkach braku zastosowania się do wezwania.

§10. Postępowanie reklamacyjne

1. W przypadku niewykonania lub nienależytego wykonania przez Usługodawcę usług świadczonych za pomocą Aplikacji,
Użytkownik jest uprawniony do złożenia reklamacji drogą elektroniczną na adres kontakt@wolna-keja.pl.
2. Prawidłowo złożona reklamacja powinna zawierać oznaczenie Użytkownika (imię i nazwisko oraz adres poczty
elektronicznej), przedmiot reklamacji wraz ze wskazaniem okresu, którego dotyczy reklamacja oraz okoliczności
uzasadniające złożenie reklamacji. W przypadku podania niepełnych danych Usługodawca wezwie Użytkownika do
uzupełnienia danych w terminie 7 dni.
3. Reklamację rozpatruje Usługodawca w terminie do 14 dni od dnia otrzymania reklamacji.
4. Brak informacji o sposobie rozpatrzenia reklamacji w terminie, o którym mowa w ust. 3 jest równoznaczne z jej
uwzględnieniem przez Usługodawcę.

§11. Własność intelektualna. Licencja

1. Wszelkie treści zamieszczone w Aplikacji (wliczając w to grafikę, teksty, układ treści i logotypy) a nie pochodzące od
Użytkowników lub podmiotów trzecich korzystają z ochrony przewidzianej dla praw autorskich i są wyłączną własnością
Usługodawcy. Wykorzystywanie tych treści bez wyraźnej zgody Usługodawcy, skutkuje odpowiedzialnością cywilną oraz
karną.
2. Korzystanie z Aplikacji, w tym korzystanie z materiałów tekstowych, graficznych, baz danych czy innych treści cyfrowych,
nie oznacza nabycia przez Użytkownika jakichkolwiek praw w odniesieniu do wskazanych treści, a w szczególności nie
oznacza nabycia praw autorskich majątkowych, praw pokrewnych lub licencji z zastrzeżeniem ust. 4.
3. Zabronione jest podejmowanie następujących czynności bez wyraźnej zgody Usługodawcy, o ile czynności te nie
wynikają ze specyfiki i celu Usługi dostępnej w Aplikacji:
a) kopiowanie, modyfikowanie oraz transmitowanie elektronicznie lub w inny sposób Aplikacji lub jej części, a także
poszczególnych treści udostępnianych za jej pomocą,
b) rozpowszechnianie w jakikolwiek sposób publikowanych w Aplikacji treści, chyba że w Regulaminie zastrzeżono
inaczej,
c) pobieranie zawartości baz danych i wtórne jej wykorzystanie w całości lub części.
4. Z chwilą pobrania Aplikacji, Usługodawca udziela Użytkownikowi licencji na korzystanie z Aplikacji zgodnie z jej
przeznaczeniem, przy czym obejmuje to prawo do jej zwielokrotnienia wyłącznie w zakresie, w jakim zwielokrotnienie jest
niezbędne do uruchomienia, działania i przechowywania Aplikacji w pamięci Urządzenia.
5. Licencja, o której mowa w ust. 4, nie upoważnia Użytkownika do udzielenia dalszych licencji, ponadto Użytkownik nie ma
prawa – w całości lub w części - zwielokrotniać (poza przypadkiem określonym w ust. 4), dystrybuować, sprzedawać bądź
w inny sposób wprowadzać do obrotu lub rozpowszechniać Aplikacji, w tym przesyłać lub udostępniać w sieci Internet,
sieciach komputerowych, systemach dystrybucji aplikacji mobilnych oraz w jakichkolwiek innych systemach
teleinformatycznych.

§12. Postanowienia końcowe

1. Usługodawca zastrzega sobie prawo do wprowadzania zamian w Regulaminie. O planowanej zmianie Regulaminu
Usługodawca poinformuje z co najmniej czternastodniowym wyprzedzeniem poprzez zamieszczenie odpowiedniego
komunikatu w Aplikacji. Korzystanie przez Użytkownika z Aplikacji po wejściu w życie zmian w Regulaminie oznacza ich
akceptację przez Użytkownika. Zmiana Regulaminu w czasie trwania stosunku umownego o charakterze ciągłym wiąże
drugą stronę, jeżeli zostały zachowane wymagania określone w art. 384 Kodeksu cywilnego, a strona nie wypowiedziała
umowy w terminie wypowiedzenia wynoszącym 14 dni kalendarzowych
2. Usługodawca zachowuje sobie prawo do okresowego wyłączania dostępu do Aplikacji lub wybranych funkcjonalności
Aplikacji w przypadku, gdy jest to niezbędne w celu rozbudowy lub konserwacji zasobów technicznych lub
teleinformatycznych Usługodawcy związanych z działaniem Aplikacji.
3. W pozostałych kwestiach nieuregulowanych zapisami Regulaminu mają zastosowanie odpowiednie przepisy prawa
polskiego.
4. Użytkownik będący konsumentem ma prawo do skorzystania z pozasądowych metod rozstrzygania sporów i dochodzenia
roszczeń w drodze mediacji lub sądu polubownego. Niezależnie od tego konsument może zwrócić się o pomoc do
miejskiego (powiatowego) rzecznika konsumentów. Wszelkie niezbędne informacje można uzyskać na stronie
internetowej Urzędu Ochrony Konkurencji i Konsumentów pod adresem www.uokik.gov.pl. Użytkownik będący
konsumentem może ponadto skorzystać z elektronicznego sposobu rozwiązywania sporów z Usługodawcą za
pośrednictwem platformy ODR dostępnej pod adresem http://ec.europa.eu/consumers/odr/.
5. Regulamin obowiązuje od dnia 5.12.2023.